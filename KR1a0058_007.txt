# -*- mode: mandoku-view -*-
#+TITLE: 周易輯聞__筮宗
#+DATE: 2015-09-23 09:34:42
#+PROPERTY: KEY 周易輯聞/筮宗
#+PROPERTY: JUAN 7
<pb:KR1a0058_WYG_007-1a>¶
易雅原序¶
爾雅訓詁之書也目張而彚聚讀之事義物理秩然在¶
前富哉書也經之翼乎厥後廣雅博雅埤雅雖依放為¶
書大槩於道无所益易雅之作則異於是易變易也卦¶
殊其義爻異其旨萬變畢陳衆理叢載學者如乍入清¶
廟目&KR0247;於尊彛幣玉體煩於升降盥奠耳亂於鐘鼓磬¶
簫凡禮之文樂之節且不暇品名況能因之以知其實¶
乎又若泛滄海而罔識鄉往之方遊建章而不知出入¶
<pb:KR1a0058_WYG_007-1b>¶
之㑹汝楳嘗病焉乃復熟畫辭而為此書庶幾縁是指¶
入易之迷津求體易之實用或曰子何沈錮辭畫不能¶
融渾希微若是哉余曰程子論為學之害曰昔之害乘¶
其迷暗今之害因其高明自謂之窮神知化實則不足¶
以開物成務言為无不周徧實則外於倫理嗟夫淺深¶
非二水體用非二物精粗无二理也易之為書言近而¶
指逺不知言何以知其指通乎近則逺固在是儻慕逺¶
而失諸近吾知兩失之而已爾世或外辭畫以求易則¶
<pb:KR1a0058_WYG_007-2a>¶
此書為贅否則不易吾言矣程子之論真為學之大閑¶
歟汴水趙汝楳叙¶
　¶
　¶
　¶
　¶
　¶
　¶
<pb:KR1a0058_WYG_007-2b>¶
　¶
　¶
　¶
　¶
　¶
　¶
　¶
　易雅原序¶

