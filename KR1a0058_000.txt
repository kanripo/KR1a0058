# -*- mode: mandoku-view; -*-
#+TITLE: 周易輯聞
#+DATE: 2015-08-24 21:55:49.591733
#+PROPERTY: ID KR1a0058
#+PROPERTY: BASEEDITION WYG    
#+PROPERTY: JUAN 御題影宋鈔周易輯聞
<pb:KR1a0058_WYG_000-1a>¶
御題影宋鈔周易輯聞¶
廣大無不備夫惟易道然輯聞𫝊汴水述學衍先天觀¶
彼多合聖切子斯體乾影鈔猶識宋逺矣緬韋編¶
#+PROPERTY: JUAN 提要
<pb:KR1a0058_WYG_000-2a>¶
欽定四庫全書　　　　經部一¶
　周易輯聞　　　　　　易𩔖¶
　　提要¶
　　　　(臣/)等謹案周易輯聞六卷附易雅一卷筮宗¶
　　　　一卷宋趙汝楳撰汝楳商王元份之七世孫¶
　　　　資政殿大學士善湘之子理宗時官至户部¶
　　　　侍郎考宋史趙善湘𫝊載其説易之書有約¶
　　　　説八卷或問四卷指要四卷續問八卷補過¶
<pb:KR1a0058_WYG_000-2b>¶
　　　　六卷蓋研究是經用功最乆故汝楳承其家¶
　　　學以作是編其説據漢書儒林傳稱費直惟以¶
　　　　&KR0143;象繋辭十篇文言解説上下經疑説卦序¶
　　　　卦雜卦皆為漢儒竄入又以繋辭多稱子曰¶
　　　　定為門人所記非夫子之書因置此諸𫝊惟¶
　　　　註經文其以&KR0143;𫝊散附&KR0143;辭小象散附爻辭¶
　　　　仍用王弼之本其以大象移於卦畫之後&KR0143;¶
　　　　辭之前以文言散附乾坤&KR0143;𫝊及小象後則¶
<pb:KR1a0058_WYG_000-3a>¶
　　　　又汝楳之新意割裂顛倒殊屬師心又王弼¶
　　　　本雖移傅附經尚有&KR0143;曰象曰文言曰字以¶
　　　　存識别汝楳併此而去之致使經傳混淆范¶
　　　　然莫辨尤為治絲而棼其每卦之首皆以卦¶
　　　　變立論亦未免偏主一隅然其説推闡詳明¶
　　　　於比應乗承之理盈虚消長之機皆有所發¶
　　　　揮不同穿鑿於宋人易説之中猶為明白篤¶
　　　　實易雅一卷總釋名義畧如爾雅之釋詩故¶
<pb:KR1a0058_WYG_000-3b>¶
　　　　名曰雅其目曰通釋曰書釋曰學釋曰情釋¶
　　　　曰位釋曰象釋曰辭釋曰變釋曰占釋曰卦¶
　　　　變釋曰爻變&KR0474;曰得失釋曰八卦釋曰六爻¶
　　　　釋曰隂陽釋曰太極名義釋曰象數體用釋¶
　　　　曰圗書釋凡十八篇其論圖書曰易有衍數¶
　　　　有積數自五衍而為五十者衍數也自一二¶
　　　　三四五積而為五十五者積數也圖書二數¶
　　　　皆積數之儔不可以與於揲蓍也故舎圖書¶
<pb:KR1a0058_WYG_000-4a>¶
　　　　之名而論二數則自有妙理強二數以圖書¶
　　　　之名則於經無據可謂喜於解紛矣筮宗¶
　　　　一卷朱&KR0212;尊經義考作三卷蓋是書原本¶
　　　　題明本第一述筮第二先𫝊考第三&KR0212;尊以¶
　　　　一篇為一卷也其推明大衍之數頗為明白於¶
　　　　諸家舊説一一條辨亦具有考證云乾隆四十¶
　　　　四年九月恭校上¶
　　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR1a0058_WYG_000-4b>¶
　　　　　　　　總　校　官(臣/)陸　費　墀¶
#+PROPERTY: JUAN 原序
<pb:KR1a0058_WYG_000-5a>¶
周易輯聞原序¶
易道函三極而神萬化易書立三極而萬化神道主於¶
有書主於用也體易君子處而用身出而用世皆於此¶
焉出以用為動則静者其體也動之變無窮近而顯者¶
百姓與能逺而微者賢智未易知夫道妙於無形而著¶
於有象確乎不易而變動不居以虚而言則至於無畔¶
以固而言則或有所不通聖人於是立象倚數探賾索¶
𨼆載之於書莫非日用常行之實使人因有象而悟無¶
<pb:KR1a0058_WYG_000-5b>¶
形之妙即變易以求不易之方玩而體之服而行之言¶
有據而動有則措諸事業自誠意正心以至於齊家治¶
國平天下隨用輒効此體用兼該之學伏羲畫卦之㫖¶
文周憂世之情夫子𫝊易之志也汝楳齒耄學&KR0189;何敢¶
言易獨念先君子自始至夫於易凡六藁日進日益末¶
藁題曰補過汝楳得於口授者居多外除以來踰二十¶
載因輯所聞於篇庶不忘先君子之教且以觀吾過云¶
汴水趙汝楳序¶
#+PROPERTY: JUAN 原序
#+PROPERTY: JUAN 原序
